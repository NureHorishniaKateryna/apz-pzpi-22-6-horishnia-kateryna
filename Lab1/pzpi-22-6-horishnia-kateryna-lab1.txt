Харківський національний університет радіоелектроніки
Факультет комп’ютерних наук


Кафедра програмної інженерії



ЗВІТ
до лабораторної роботи №1
з дисципліни «Архітектура програмного забезпечення»
на тему «Розробка Vision & Scope»



Виконала:
ст. гр. ПЗПІ-22-6,
Горішня Катерина Олексіївна


Перевірив:
ст. викладач каф. ПІ,
Сокорчук Ігор Петрович


Харків 2025


1 ІСТОРІЯ ЗМІН

№	Дата	Версія звіту	Опис змін
1	24.05.2025	0.1	Створено титульну сторінку, розділ «Завдання» та «Опис виконаної роботи»
3	24.05.2025	0.2	Додано Додаток Б та розділ «Висновки»
4	30.05.2025	0.3	Додано посилання на відео та хронологічний опис у Додаток А

		
2 ЗАВДАННЯ
Доопрацювати документ Vision & Scope для програмної системи інтелектуального освітлення з датчиками руху, зосередившись на оновленні розділу 3 Scope and Limitations:
1. У підрозділі 3.1 Scope of Initial Release описати всі ключові компоненти системи: IoT-пристрої, серверну частину, мобільний додаток та веб-інтерфейс, пояснивши їхню взаємодію та логіку роботи.
2. У підрозділі 3.2 Scope of Subsequent Releases сформувати бачення подальшого розвитку системи з інтеграцією штучного інтелекту. Визначити потенційні сценарії використання ШІ, джерела даних для його навчання та підходи до реалізації моделей (через готові сервіси або кастомні рішення).
3. У підрозділі 3.3 Limitations and Exclusions сформулювати функціональні обмеження системи, а також обґрунтувати виключення певних можливостей, які могли б бути реалізовані, але свідомо не включені до поточного або майбутніх релізів. 


3 ОПИС ВИКОНАНОЇ РОБОТИ
У процесі виконання лабораторної роботи було доопрацьовано документ Vision & Scope шляхом розширення розділу 3 Scope and Limitations:
1. У підрозділі 3.1 Scope of Initial Release описано ключові компоненти першого релізу – IoT-пристрої, серверну частину, мобільний додаток та веб-інтерфейс. Це дало змогу чітко структурувати функціональність кожного модуля та узгодити їх взаємодію в рамках єдиної архітектури.
2. У підрозділі 3.2 Scope of Subsequent Releases визначено перспективи впровадження штучного інтелекту для підвищення автономності системи, включно з методами збору даних, формуванням персоналізованих сценаріїв освітлення та можливостями розширення за рахунок AI-сервісів.
3. У підрозділі 3.3 Limitations and Exclusions сформульовано технічні та стратегічні обмеження системи, а також обґрунтовано виключення окремих функцій із релізного плану, що дозволило сфокусувати розробку на основних цінностях продукту – енергоефективності, стабільності та зручності використання.
Оновлений документ Vision & Scope наведено у Додатку Б.

 
4 ВИСНОВКИ
У результаті виконання лабораторної роботи було оновлено та розширено документ Vision and Scope для програмної системи інтелектуального освітлення з датчиками руху (Додаток Б). Документ було адаптовано до поточних вимог, доповнено описами веб-інтерфейсу, мобільного додатку, функціоналу IoT-системи та серверної частини. Значну увагу приділено інтеграції аналітики, віддаленого керування, масштабованості та майбутньому впровадженню штучного інтелекту для підвищення адаптивності системи. Оновлений документ відображає сучасний підхід до проєктування енергоефективних рішень у сфері розумного дому.

     
ДОДАТОК А
Посилання на відеозапис доповіді та хронологічний опис

Відеозапис доповіді на YouTube: https://youtu.be/p5ArPvF6dho
Хронологічний опис доповіді: 
0:00 – Вступ
0:08 – Опис звіту 
0:45 – Тема проекту
1:00 – 1.1 Background
2:29 – 1.2 Business Opportunity 
5:20 – 2.1 Vision Statement 
7:17 – 2.2 Major Features 
9:56 – 3.1 Scope of Initial Release 
12:30 – 3.2 Scope of Subsequent Releases 
13:31 – 3.3. Limitations and Exclusions
15:02 – 4.3 Operating Environment
 

ДОДАТОК Б

Vision and Scope Document
for
Програмна система для інтелектуального освітлення для дому з датчиками руху
Версія 2.0
Підготовлено студенткою групи ПЗПІ-22-6, Горішня К.О.
Харківський національний університет радіоелектроніки
30.05.2025 

Table of Contents

Table of Contents	8
Revision History	8
1.	Business Requirements	9
1.1.	Background	9
1.2.	Business Opportunity	10
2.	Vision of the Solution	11
2.1.	Vision Statement	11
2.2.	Major Features	12
3.	Scope and Limitations	14
3.1.	Scope of Initial Release	14
3.2.	Scope of Subsequent Releases	15
3.3. Limitations and Exclusions                                                               16
4.	Business Context	17
4.3.	Operating Environment	17

Revision History

Name	Date	Reason For Changes	Version
Горішня К.О.	12.12.2024		1.0
Горішня К.О.	30.05.2025		2.0
 
1 Business Requirements
1.1.	Background
Сучасні тенденції спрямовані на автоматизацію побутових процесів з метою підвищення комфорту, безпеки та енергоефективності. Витрати на електроенергію продовжують зростати, що вимагає пошуку рішень для оптимізації її використання. Традиційні системи освітлення не завжди є ефективними, оскільки вимагають ручного керування та часто призводять до зайвого енергоспоживання через недбалість користувачів.
Програмна система для інтелектуального освітлення для дому з датчиками руху покликана розв'язати ці проблеми шляхом впровадження розумного керування освітленням. IoT-датчики руху активують освітлення у приміщенні при виявленні руху та автоматично вимикають його за відсутності активності, що дозволяє значно зменшити енергоспоживання. Мобільний додаток забезпечує віддалене управління системою, дозволяє налаштовувати графіки роботи освітлення, контролювати статус датчиків та отримувати сповіщення про їх спрацювання.
Серверна частина відповідає за обробку даних з датчиків руху, зберігання користувацьких налаштувань та ведення журналу подій. Інтегрований аналітичний модуль надає користувачам дані про економію енергії, базуючись на історії спрацювання датчиків. Інтерфейс на фронтенд-частині дозволяє в реальному часі контролювати стан освітлення, налаштовувати параметри роботи системи та переглядати історію подій для оптимального управління енергоефективністю будинку.

1.2.	Business Opportunity
На сучасному ринку інноваційних рішень для розумних будинків спостерігається активне зростання попиту на системи автоматизації, які підвищують комфорт і допомагають зменшити енергоспоживання. Серед доступних аналогів можна відзначити такі системи, як Philips Hue, LIFX Smart Lights, Eufy Smart Bulbs та TP-Link Kasa Smart, кожна з яких має свої переваги, але також обмеження. Наприклад, Philips Hue дозволяє налаштовувати сценарії роботи освітлення та змінювати яскравість і колір світла, однак потребує додаткових шлюзів для інтеграції з іншими платформами. LIFX Smart Lights забезпечує управління через Wi-Fi, але не включає аналітики енергоспоживання. Eufy Smart Bulbs орієнтовані на простоту використання, проте не підтримують прогнозування або гнучке налаштування графіків роботи. TP-Link Kasa Smart пропонує базову автоматизацію, однак її можливості обмежені через відсутність підтримки датчиків руху та аналітичних функцій.
Запропонована програмна система для інтелектуального освітлення для дому з датчиками руху суттєво перевершує існуючі аналоги завдяки своїй функціональності та інноваційному підходу до автоматизації. Використання IoT-датчиків забезпечує автоматичну активацію та деактивацію освітлення залежно від наявності людей у приміщенні, що дозволяє значно мінімізувати енергоспоживання без необхідності ручного втручання. Крім того, інтеграція з мобільним додатком надає можливість віддаленого управління системою, налаштування індивідуальних графіків роботи освітлення, зонування приміщень і отримання інформації про статус датчиків у реальному часі.
Система включає аналітичний модуль, який дозволяє збирати, аналізувати та прогнозувати дані про енергоспоживання. Це допомагає користувачам не лише контролювати витрати, але й оптимізувати їх, приймаючи обґрунтовані рішення. Наприклад, користувач може отримати прогноз витрат на електроенергію, оцінку економії або рекомендації щодо заміни компонентів системи, таких як датчики руху. Така функціональність суттєво розширює можливості управління освітленням, роблячи систему зручною та економічно вигідною.
Запропонована система використовує сучасну модель монетизації, яка включає продаж апаратного забезпечення, такого як IoT-датчики руху та освітлювальні пристрої, а також підписку на розширені функції мобільного додатка. До таких функцій належать персоналізовані аналітичні звіти, автоматизовані рекомендації з підвищення енергоефективності та інтеграція з іншими системами розумного дому. Окрім того, хмарна інфраструктура забезпечує зберігання даних і доступ до них із будь-якого місця, що робить систему зручною як для приватних користувачів, так і для корпоративних клієнтів.

2 Vision of the Solution
2.1.	Vision Statement
Програмна система для інтелектуального освітлення для дому з датчиками руху є сучасним рішенням, яке автоматизує управління освітленням у житлових та комерційних приміщеннях. Головна мета системи полягає у підвищенні енергоефективності, зручності використання та впровадженні інноваційного підходу до управління освітленням із застосуванням технологій IoT.
Основна концепція базується на використанні IoT-датчиків руху, які автоматично вмикають освітлення при виявленні присутності людей у приміщенні та вимикають його, коли кімната залишається порожньою. Це рішення дозволяє мінімізувати енергоспоживання, усуваючи залежність від людського фактора, та забезпечує максимальний комфорт користувачам. Додатково, мобільний додаток надає можливість дистанційного управління освітленням, гнучкого налаштування індивідуальних графіків роботи та отримання сповіщень про активність датчиків.
Серверна частина системи та бази даних забезпечує обробку даних з датчиків руху, зберігання історії роботи освітлення та створення аналітичних звітів щодо енерговитрат. Завдяки цим звітам користувачі можуть відстежувати енергоспоживання, розраховувати витрати на електроенергію та прогнозувати необхідність заміни датчиків або інших компонентів системи.
Система передає дані між датчиками та сервером, що забезпечує стабільну і швидку взаємодію між компонентами. Інтерфейс забезпечує зручне керування налаштуваннями освітлення через веб-додаток або мобільний пристрій. Використання хмарних платформ дозволяє налаштувати обмін інформацією між пристроями IoT-системи.
Запровадження цієї системи сприятиме суттєвому зменшенню витрат на електроенергію, підвищенню рівня комфорту користувачів та створенню екологічно свідомого підходу до енергоспоживання. Система орієнтована на приватні будинки, комерційні об’єкти, готелі та офіси, де є потреба у сучасних технологічних рішеннях для управління освітленням.
		
2.2.	Major Features
MF-1. Автоматичне керування освітленням. Система автоматично вмикає освітлення при виявленні присутності людей у приміщенні та вимикає його, коли приміщення залишається порожнім. Це забезпечує комфортне освітлення, мінімізує енергоспоживання та усуває залежність від ручного втручання.
MF-2. Енергоефективність і адаптивне вимкнення. Освітлення вимикається автоматично після того, як у приміщенні більше немає людей. Користувачі можуть налаштовувати час затримки вимкнення, залежно від своїх потреб, що дозволяє додатково оптимізувати енерговитрати.
MF-3. Дистанційне керування через мобільний додаток. Мобільний додаток дозволяє користувачам у реальному часі керувати освітленням, налаштовувати графіки його роботи, зонувати приміщення та відстежувати статус системи. У додатку також доступна історія подій, що надає корисну інформацію про активність датчиків.
MF-4. Налаштування індивідуальних графіків. Користувачі можуть створювати та змінювати графіки ввімкнення та вимкнення освітлення, адаптуючи їх до різних умов, таких як час доби, частота використання приміщення або персональні потреби.
MF-5. Аналітика споживання енергії. Система збирає дані про активність датчиків і витрати на освітлення, аналізує їх та надає інтерактивні звіти. Ці дані допомагають користувачам оптимізувати енергоефективність, прогнозувати витрати на електроенергію та визначати, коли потрібна заміна компонентів системи.
MF-6. Адаптивне налаштування освітлення. Користувачі можуть налаштовувати інтенсивність освітлення залежно від часу доби або обраного сценарію роботи. Це забезпечує комфорт та додаткову економію енергії.
MF-7. Легке налаштування та інтеграція. Інтерфейс системи дозволяє швидко додавати нові датчики, налаштовувати їхні параметри та інтегрувати систему з іншими платформами розумного дому. Використання протоколу забезпечує стабільний і швидкий обмін даними між компонентами.
MF-8. Резервне копіювання даних. Система зберігає резервні копії ключових даних – журналів подій, налаштувань освітлення, профілів користувачів – у хмарному сховищі. Це гарантує збереження інформації у разі технічних збоїв або втрати підключення до серверу.
MF-9. Push-сповіщення та повідомлення. Мобільний додаток підтримує надсилання повідомлень користувачеві у разі спрацювання датчика руху, змін у системі або виявлення проблеми. Повідомлення дозволяють оперативно реагувати на ситуації, навіть якщо користувач не знаходиться поруч із приміщенням.
 
3 Scope and Limitations
3.1.  Scope of Initial Release
У рамках оновленого випуску програмної системи для інтелектуального освітлення з датчиками руху буде реалізовано повну інтеграцію IoT-компонентів, серверної частини, веб-клієнта та мобільного додатка. Система забезпечує автоматизоване керування освітленням на основі даних з IoT-датчиків, централізовану обробку інформації, гнучке налаштування сценаріїв роботи та можливість дистанційного управління з будь-якого пристрою.

3.1.1 IoT-система.
IS-1. Автоматичне ввімкнення освітлення при виявленні руху у приміщенні, базуючись на аналізі сигналів з датчиків.
IS-2. Автоматичне вимкнення освітлення, коли приміщення залишається порожнім, із можливістю налаштування часу затримки перед вимкненням.
IS-3. Можливість роботи з кількома датчиками руху для покриття різних зон у межах одного приміщення або об'єкта.
IS-4. Збереження базового журналу спрацювань датчиків для подальшого аналізу активності та оцінки ефективності системи.

3.1.2 Серверна частина.
SP-1. Обробка даних від датчиків руху в реальному часі для забезпечення стабільності роботи системи.
SP-2. Збереження даних про активність датчиків у базі даних для створення звітів та аналізу ефективності.
SP-3. Генерація аналітичної інформації про енергоспоживання, розрахунок потенційної економії та прогнозування необхідності заміни компонентів системи.
SP-4. REST API для взаємодії з фронтендом, мобільним додатком та IoT-модулями.

3.1.3 Веб-інтерфейс.
WB-1. Візуалізація поточного стану освітлення, активних зон та журналу подій у реальному часі.
WB-2. Керування графіками, зонуванням, параметрами освітлення та дистанційне вмикання/вимикання окремих датчиків.
WB-3. Вбудований аналітичний модуль для перегляду статистики енергоспоживання, ефективності роботи системи та побудови звітів.
WB-4. Адаптивний інтерфейс для стабільної та зручної роботи на ПК, ноутбуках та планшетах.

3.1.4 Мобільний додаток.
MB-1. Дистанційне керування освітленням на Android-пристроях, з можливістю вмикати/вимикати світло, змінювати налаштування зон і режимів.
MB-2. Отримання push-сповіщень про спрацювання датчиків, зміни в системі та щотижневі енергозвіти.
MB-3. Створення персоналізованих графіків та сценаріїв роботи освітлення з прив’язкою до часу та активності.
MB-4. Перегляд статистики, історії подій і базової аналітики в зручному мобільному інтерфейсі.

3.2.  Scope of Subsequent Releases
У подальших релізах буде можливо інтегрувати штучний інтелект для покращення адаптивності та автономності системи освітлення. Зокрема, використання ШІ для автоматичного формування персоналізованих графіків роботи освітлення на основі зібраних даних про активність користувача, часу доби, типу приміщення та історії взаємодії з системою. Також розглядатиметься можливість виявлення аномальної активності або несправностей у роботі IoT-датчиків, що дозволить своєчасно повідомляти користувача про потенційні збої. Для реалізації цих функцій буде здійснюватися збір даних із сенсорів, журналів подій та мобільного додатку. На першому етапі передбачається використання готових API-сервісів штучного інтелекту, а в перспективі – створення та донавчання власних моделей на основі накопиченої статистики, що дозволить підвищити точність і ефективність прогнозування поведінки системи.

3.3. Limitations and Exclusions
У рамках поточної та майбутньої реалізації система зосереджена на автоматичному та дистанційному керуванні освітленням на основі руху, однак передбачено низку обмежень. По-перше, система не підтримує керування іншими електроприладами, такими як опалення, вентиляція або побутова техніка – ця функціональність навмисно виключена з метою зосередження на вузькому завданні освітлення та забезпечення високої надійності в обраній області. По-друге, відсутня підтримка iOS-додатку, оскільки мобільний клієнт наразі розробляється лише для Android-платформи з огляду на ресурси проєкту. Також система не передбачає голосового керування чи інтеграції з віртуальними помічниками (Google Assistant, Alexa) через потенційні ризики безпеки та необхідність додаткової сертифікації.
Ще одним обмеженням є фіксовані алгоритми роботи системи в первинному релізі без можливості самонавчання або адаптації – використання штучного інтелекту заплановано лише для майбутніх оновлень. Крім того, візуалізація енергоспоживання в системі реалізована у вигляді текстових звітів і графіків, але не містить інтерактивної карти або 3D-візуалізації приміщень, що було б доцільним для великих об'єктів – така функціональність виключена через складність реалізації та значні вимоги до клієнтських пристроїв. Усі ці обмеження дозволяють сфокусувати розробку на ключовій цінності продукту – енергоефективному, зручному та стабільному освітленні.

4 Business Context
4.3.  Operating Environment
Для реалізації програмного продукту буде використано сучасні технології, що забезпечать стабільну та ефективну роботу системи інтелектуального освітлення на основі датчиків руху. Основою серверної частини стане Python (Flask), яка забезпечуватиме обробку запитів і взаємодію з базою даних PostgreSQL. Для роботи з базою даних буде використовуватися ORM-бібліотека SQLAlchemy, яка забезпечить зручний і ефективний спосіб взаємодії з базою даних. 
Передача даних від датчиків до серверної частини здійснюватиметься через MQTT-протокол, що забезпечує швидкий і надійний обмін повідомленнями між компонентами системи. Хмарна інфраструктура, така як AWS, буде використовуватися для зберігання даних, резервного копіювання та забезпечення доступності системи з будь-якого місця.
Розробка програмного забезпечення виконуватиметься у середовищі Visual Studio Code, а тестування серверної логіки та API – за допомогою Postman. Для роботи з базою даних і виконання SQL-запитів буде використовуватися DBeaver, що забезпечує структурований підхід до управління даними. 
Веб-інтерфейс буде реалізований з використанням фреймворку React, що забезпечує гнучку та динамічну побудову інтерфейсу користувача. Мобільний додаток розроблятиметься на Kotlin для Android, що дозволяє реалізувати нативний, продуктивний і зручний клієнт з підтримкою push-сповіщень та інтерактивних налаштувань.
Нефункціональні вимоги: 
NR-1. Доступність. Система повинна забезпечувати безперебійний доступ до серверної частини через MQTT-протокол. У майбутньому передбачається інтеграція з хмарними сервісами для забезпечення віддаленого доступу до системи.
NR-2. Надійність. Система повинна стабільно обробляти велику кількість подій одночасно, гарантуючи безпеку даних. У разі збою сервер має автоматично відновлювати роботу без втрати історичних записів.
NR-3. Продуктивність. Система повинна забезпечувати обробку до 200 одночасних подій із середнім часом відповіді не більше 200 мс. База даних має бути оптимізована для швидкого збереження та доступу до інформації, генерованої датчиками.
NR-4. Цілісність. База даних повинна гарантувати унікальність записів про події датчиків і налаштування освітлення. Передача даних між датчиками та сервером має бути захищеною за допомогою шифрування для запобігання втратам або спотворенню інформації.
NR-5. Масштабованість. Система повинна бути спроектована для легкого додавання нових датчиків або розширення функціональності без значних змін в архітектурі.
NR-6. Юзабіліті. Інтерфейс системи повинен бути простим і зрозумілим для кінцевого користувача та адміністратора, із детальною документацією для інтеграції нових датчиків та налаштування системи.
Ця інфраструктура забезпечить стабільну, безпечну та ефективну роботу системи як у локальному середовищі, так і в умовах масштабування для підтримки великих об'єктів чи комплексів.
